 

[Λαίνα Regillus 7

moriens Romanus ex equo humi cecidit. caeso
tali viro, exules ferociter invehi. dictator Postu· 30
mius, ut suos perculsos cedere vidit, cohorti suae
delectae dat signumg quem suorum fugientem
viderint, eum pro hoste habcre iubet. ita versi
a fuga Romani in hostem, et restituta acies.
cohors dictatoris tum primum proelium iniit. 35
integris corporibus animisque fessos adorti exules
caedunt. ibi alia inter proceres orta est pugna.
imperator Latinus cohortem exulum a dictatore
Romano prope circumventam vidit3 ergo mani-
pulos aliquot in primam aciem secum rapit. inter 40
hos venientes Titus Herminius legatus insignem
veste armisque Mamilium conspexit. . cum hostium
duce proelium iniit, unoque ictu transfixum per
latus occidit Mamilium. et ipse inter spoliandum
corpus percussus, cum victor in castra esset relatus, 45
exspiravit.

tum ad equites dictator advolat; iubet eos,
fesso iam pedite, descendere ex equis et pugnam
inire. dicto paruere: desiliunt ex equis, provolant
in primum, pro antesignanis parmas obiciunt. 50
recipiunt extemplo animum pedites. tum demum
impulsi Latini, perculsaque inclinavit acies. ibi
nec divinam nec humanam opem neglegens, dictator
aedem Castori vovit; ac promisit militi praemia,
qui primus, qui secundus castra hostium intrasset. 55
tantusque ardor fuit, ut eodem impetu, quo fuderant
hostem, Romani castra caperent. hoc modo ad
lacum Regillum pugnatum est. dictator et
magister equitum triumphantes in urbem rediere.

